Ćwiczenie 2. JavaFX oraz internacjonalizacja.

Ćwiczenie polega na utworzeniu aplikacji JavaFX służącej do rozwiązania problemu sortowania z użyciem biblioteki opracowanej w ćwiczeniu nr 1 oraz wykorzystującej internacjonalizcję. Ogólnie (szczegóły dalej)
Etap 1 (aplikacja JavaFX).

Należy utworzyć aplikację okienkową z użyciem JavaFX (wymóg!). Estetyka nie jest szczególnie istotna. Istotne są za to:

    Aplikacja powinna umożliwić podanie danych do sortowania (pamiętając że są to pary String-float), wybranie algorytmu rozwiązania i jego uruchomienie (etap 2), wraz z podaniem wyniku (posortowany ciąg par String-float). Opcja uruchomienia danego algorytmu powinna zależeć od tego czy wszystkei dane są całkowitoliczbowe czy nie.
    Aplikacja powinna wspierać mechanizmy internacjonalizacji (patrz etap 3).
    Aplikacja powinna być odpowiednio bogata w kontrolki (widgety), żeby zaznajomić się z użyciem JavaFX. Przykłady:
        pola tekstowe (podanie danych elementu),
        przyciski (dodanie elementu do listy elementów, uruchomienie algorytmu),
        lista rozwijana (wybór algorytmu),
        etykiety (opisujące powyższe elementy),
        tabelka/lista (pokazująca dane sortowania),
        menu i podmenu (np. wyjście, o programie, wybór języka do etapu 3),
        dowolny obrazek (np. związany z sortowaniem),
        aktualną datę w formacie zgodnym z locale (patrz etap 3).

Etap 2 (wykorzystanie biblioteki z ćwiczenia nr 1).

Należy zaimportować bibliotekę (plik .jar) z ćwiczenia nr 1 ją w tworzonej aplikacji okienkowej z etapu 4.

Etap 3 (internacjonalizacja i zasoby).

Należy dodać do aplikacji ikonę (zasób) oraz mechanizmy internacjonalizacji, co obejmuje:

    Opcję wyboru języka/locale (najlepiej w podmenu, patrz etap 1). Aplikacja powinna wspierać co najmniej pl/PL, en/GB i en/US.
    Język aplikacji (m.in. etykiety) powinny zmieniać się po zmianie locale.
    Kropka dziesiętna w wyświetlanych wartościach przedmiotów (które mogą być float, wspomniane w etapie 1) powinna wyświetlać się zależnie od locale.
    Aktualna data powinna wyświetlać się zależnie od locale (GB i US mają inny format).
    Aplikacja powina wyświetlać aktualną liczbę elementów do posortowania słownie (ang: 1 element, 2 elements..., pl: 1 element, 2 elementy, 5 elementów...). Najlepiej wykorzystać do tego mechanizm wariantów.

